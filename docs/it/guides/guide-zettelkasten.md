# Guida: Zettlr come una Zettelkasten

![Zettlr come Zettelkasten](../img/zettlr_zettelkasten.png)

Zettlr può essere usato come un sofisticato sistema di Zettelkasten, attraverso le sue numerose funzionalità per organizzare e strutturare i tuoi file. Per iniziare a creare la tua Zettelkasten, procedi in questo modo:

> Usando questa guida puoi impostare Zettlr per poter sostituire programmi come nvALT, zkn, o The Archive.

**Non conosci i concetti alla base di una Zettelkasten? Allora ti suggeriamo di [leggere il nostro post su come funziona una valida Zettelkasten](https://www.zettlr.com/post/what-is-a-zettelkasten) e di [guardare il nostro relativo video](https://youtu.be/c5Tst3-zcWI)!**


## Passo 1: Regolare le impostazioni

La prima cosa da fare per creare la tua Zettelkasten è osservare le tue impostazioni. Le seguenti impostazioni convertono Zettlr in una potentissima Zettelkasten:

- Pannello Generale
    - Abilita le informazioni dei file
    - Barra laterale: modalità sottile.
- Pannello Correttore ortografico
    - Disabilita tutti i dizionari
- Pannello Esporta
    - Disabilita la rimozione degli ID ZKN e seleziona di non toccare i collegamenti interni
- Pannello Zettelkasten
    - Questo è il pannello più importante per la configurazione di una Zettelkasten, poiché qui puoi regolare le impostazione di come Zettlr interagisce con la tua Zettelkasten. Ti preghiamo di riferirti alla sezione sul pannello Zettelkasten [nella guida alle impostazioni](../reference/settings.md) per imparare in dettaglio tutte le opzioni

## Passo 2: Creare una cartella

Dopo aver impostato tutte le variabili di base che Zettlr usa per le sue funzionalità di Zettelkasten, devi creare una cartella. Di solito si ha una sola grande cartella in cui si può inserire tutto quanto e lavorarci, per cui un'unica cartella radice dovrebbe essere sufficiente. A quel punto ti troverai ad avere una lunghissima lista di tutti i tuoi file a ogni avvio del programma e potrai iniziare subito a lavorare.

Per aggiungere una nuova cartella in Zettlr, usa la combinazione di tasti`Cmd/Ctrl+O`, oppure clicca sul primo pulsante nella barra degli strumenti, oppure ancora trascina la cartella da Finder o da Esplora File in Zettlr.

## Passo 3: Scrivi!

Adesso puoi usare Zettlr per gestire la tua Zettelkasten. Se vuoi approfondire il funzionamento e la struttura di una Zettelkasten, consulta l'immensa quantità di risorse riguardanti la Zettelkasten, disponibile sul web. Un buon punto di partenza è  [Zettelkasten.de](https://www.zettelkasten.de/). Gli autori hanno raccolto una lunga lista di post (in inglese) per poter potenziare al massimo la tua scrittura usando una Zettelkasten.